# ❄️ ElfUnknown's - Glacierfight

Aceasta este solutia mea pentru [tema numarul 3]

## Enunt(https://ocw.cs.pub.ro/courses/programare/teme_2018/tema3_2018_ca) a cursului de programare

> Spiridușii lui Moș Crăciun au ieșit la o bătaie cu bulgări de zăpadă pe un ghețar ce are o suprafață sub formă de cerc, centrat și înscris într-o matrice pătratică cu dimensiuni impare. La început aceștia sunt uscați, fiind caracterizați printr-o valoare specifică hp, dar pe măsură ce se bulgăresc, această valoare scade, culminând cu momentul când ajunge la 0 (ud leoarcă) și când spiridușul respectiv va trebui să părăsească ghețarul în spinarea lui Rudolf. Pe lângă gradul de uscare, aceștia mai au și o valoare pentru odihnă (energie) stamina ce va fi explicată mai jos. Fiecare spiriduș poate face bulgări de o anumită dimensiune dmg, valoare dată de dimensiunea mănușilor pe care spiridușul le are. În fiecare celulă din ghețar se poate găsi o pereche de mănuși cu o dimensiune mai mare, caz în care spiridușul va arunca în celula respectivă vechile lui mănuși, și le va echipa pe cele noi. Deoarece spiridușii sunt foarte firavi, aceștia pot arunca cu bulgări unii în alții doar atunci când se afla în aceeași celulă. Fiind foarte competitivi, niciunul dintre ei nu vrea să renunțe prea ușor, dorind să îl trimită pe adversar acasă. Când doi spiriduși ajung în aceeași celulă, atacă cel cu stamina mai mare, scăzând dmg din hp-ul celui de al doilea. Cel de al doilea atacă la rândul său în același mod. Evenimentele se repetă pană când un spiriduș se udă leoarcă și este nevoit să plece. Spiridușul care rămâne, câștigă stamina spiridușului pe care l-a trimis acasă (stamina jucătorului eliminat va fi 0). Ghețarul nu este plat ci are denivelări, astfel pentru ca un spiriduș să se deplaseze de la o celulă la alta, acesta va consuma modulul diferenței înălțimilor dintre cele două celule stamină. Dacă nu are suficientă stamină acesta nu se va mișca în direcția respectivă.

> Moș Crăciun știe că spiridușii se joacă pe ghețar și vrea să le aducă aminte din când în când că trebuie să vină înapoi în atelierul de jucării să îl ajute. Așa că el trimite o furtună de bulgări de zăpadă ce va avea epicentrul într-o celulă x
, y și va scădea dmg din hp-ul tuturor spiridușilor ce se află în raza circulară R de epicentru.

> Din cauza încălzirii globale, ghețarul se topește, pierzând o unitate din rază. Toți spiridușii ce ies înafară ghețarului vor cădea în apă și se vor uda, fiind nevoiți să plece.

> Moș Crăciun este ocupat cu împachetarea cadourilor, așa că are nevoie de voi pentru a urmări distracția spiridușilor. Astfel, Moșul vrea un raport (scoreboard
) cu cei mai puternici (și în același timp, chiulangii) spiriduși și vă poate suna oricând pentru a-i transmite acest lucru. 

# Rezolvare



---

© 2018 Grama Nicolae